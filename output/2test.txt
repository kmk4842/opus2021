
Grupa Kapitałowa PCC ROKITA
List Zarządu
ę
O
ROKITA
Drodzy Inwestorzy, Szanowni Państwo!
Przekazujemy Państwu raport Grupy PCC Rokita za 2019 rok. W trakcie minionego roku,
działalności Grupy towarzyszyły wyzwania ze strony wymagających warunków rynkowych.
Odczuwalne spowolnienie gospodarcze dotknęło Spółkę w strategicznych obszarach
działalności. Spadki odnotowały zarówno skonsolidowany zysk EBITDA, który wyniósł 287,2
mln zł i był niższy o blisko 16% w stosunku do okresu porównawczego oraz zysk netto Grupy,
który spadł o blisko 59%. Wpływ na wyniki miały głównie spadające ceny alkaliów i wciąż
wymagająca sytuacja na rynku polioli.
W segmencie Chloropochodne, który ma największy udział w rezultatach Grupy, spadki cen
alkaliów, pomimo wyższych wolumenów sprzedaży ługu sodowegy, jak i sody kaustycznej,
spowodowały niższy o ponad 25% zysk EBITDA wobec poprzedniego roku.
Drugi główny segment produkcyjny Grupy, segment Poliuretany, zwiększył zysk EBITDA o
blisko 12% wobec roku ubiegłego, także w wyniku zmiany rozliczeń wewnętrznych. Segment
zmagał się zarówno z niskimi cenami produktów, jak i wysoką podażą polioli na rynku.
Zdecydowaną większość sprzedaży segmentu wciąż stanowiły produkty specjalistyczne.
Jednocześnie segment Inna działalność chemiczna odnotował wzrost zysku EBITDA o blisko
27%, co zawdzięcza przede wszystkim rekordowo wysokim przychodom i marżom. Segment
ten również stale dąży do zwiększania sprzedaży produktów specjalistycznych.
Strategicznym aspektem działalności Grupy PCC Rokita jest realizacja inwestycji. Jednymi z
ważniejszych wydarzeń minionego roku była eliminacja wąskich gardeł procesu produkcji
elektrolizy membranowej oraz kontynuacja budowy instalacji pilotażowej do produkcji
fosforanów i fosforynów. Uruchomiono również instalację pilotażową do polioli

Grupa Kapitałowa PCC ROKITA
List Zarządu
polieterowych, pozwalającą na przenoszenie produkcji nowych wyrobów ze skali
laboratoryjnej do skali przemysłowej.
Trzeba mieć również na uwadze, iż w ostatnim okresie istotnie wzrosły ceny energii
elektrycznej, stanowiącej kluczowy składnik kosztu wytworzenia produktów chemicznych.
Sytuacja ta może mieć wpływ na wyniki Spółki i Grupy w przyszłych okresach.
W nadchodzącym okresie możemy spodziewać się dalszych wyzwań związanych między
innymi z dekoniunkturą, w szczególności w związku ze skutkami pandemii COVID-19, których
dzisiaj jeszcze nie jesteśmy w stanie miarodajnie oszacować. Obecna sytuacja, jej rozwój i
skutki mogą mieć wpływ m.in. na decyzje inwestycyjne Grupy.
Dziękujemy naszym Pracownikom za zaangażowanie, Klientom za partnerską współpracę
oraz Inwestorom za zaufanie, którym nas obdarzają.
Rafał Zdon Wiesław Klimkowski
Wiceprezes Zarządu Prezes Zarządu
